---
chapter: 鹹酸甜第2冊
title: 附21. 1人1家tāi，公媽隨人chhāi
author: Siau Lah-jih
date: 2021-07-01
category: chheh
show_chapter: 0
layout: post
toc: true
---

## 〈附21〉
# 1人1家tāi，公媽隨人chhāi
> **Chi̍t-lâng chi̍t-ke tāi, kong-má sûi-lâng chhāi**

Lán人做夥ài平正，
ta̍k-ê互相o͘-ián，互相saⁿ-kēng，
你加減讓步，我lio̍h-lio̍h-á犧牲，
朗朗乾坤，he就chiâⁿ好行踏好食穿，
我bē phiⁿ--你，你bē hó͘--我，
ta̍k-ê做夥日子過了chiah會真清閒。
Ah若1日到暗比文畫武兼臭chhèng，
siàu想Formosa sa去o͘-pe̍h péng，
為著kiáⁿ孫保護田園lán bē惜性命；
人講樹á大叢ài分oe，
兄弟大hàn ài分家，
想真，che，是上kài健康ê社會，
上kài高尚ê體制；
人講1人1家tāi，公媽隨人chhāi，
你，bē kā我--害，
我，bē kā你--礙，
互相尊重，
認真phah拚chiah會大發財。


### 【註解】

|詞|解說|
|O͘-ián|Ô͘--ián，支持幫忙。|
|Saⁿ-kēng|互相支持。|
|Siàu想|妄想。|
|O͘-pe̍h péng|『胡亂攪』。|
|性命|Sèng-bēng。|
|分oe|『分枝』。|
