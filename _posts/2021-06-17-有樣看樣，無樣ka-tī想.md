---
chapter: 鹹酸甜第2冊
title: 附07. 有樣看樣，無樣ka-tī想
author: Siau Lah-jih
date: 2021-06-17
category: chheh
show_chapter: 0
layout: post
toc: true
---

## 〈附07〉
# 有樣看樣，無樣ka-tī想
> **Ū iūⁿ khòaⁿ iūⁿ, bô iūⁿ ka-tī siūⁿ**

Lán做文學ê人，真重視文學傳統ê發展，m̄-koh mā chiâⁿ欣賞hiah-ê有法tō͘獨創新典範ê作風。我tiāⁿ-tiāⁿ想，創作這條路，頭起先lóng mā是有樣看樣，tòe tiàm lán意愛ê作家kha-chhng後，學in ê精神kap技巧；了後，lán漸漸大hàn，感覺tī lán頭前ê作家thèng好學ê phiat步，差不多lóng學了--a，若無，mā感覺koh tòe--落-去，根本都bē出脫，這chūn就會想講無樣thang koh參考--lo͘，beh án-chóaⁿ？無樣，當然就開始ka-tī想--mā！真chē有特殊風格ê作品就是án-ni逼--出-來-ê-lah。


### 【註解】

|詞|解說|
|典範|Tián-hoān。|
|Tòe tiàm|『跟在』。|
|Kha-chhng後|Kha-chhng āu，後壁。|
|Thèng好學|通好學，thèng-hó o̍h。|
|Phiat步|好步數。|
|出脫|Chhut-thoat，『出人頭地』。|