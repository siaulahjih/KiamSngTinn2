---
chapter: 鹹酸甜第2冊
title: 附11. 有錢講話ē大聲，無錢講話人m̄聽
author: Siau Lah-jih
date: 2021-06-21
category: chheh
show_chapter: 0
layout: post
toc: true
---

## 〈附11〉
# 有錢講話ē大聲，無錢講話人m̄聽
> **Ū-chîⁿ kóng-ōe ē tōa-siaⁿ, bô-chîⁿ kóng-ōe lâng m̄-thiaⁿ**

講著錢，ta̍k個人lóng mā chiâⁿ愛；有錢，thâu-lō͘確實khah好辦，lak袋á袋磅子，有kóa tāi-chì有影真pháiⁿ紡，致使hō͘人kioh-sī「錢」就是身份，就是價值。Ka-tī有幾個á sián-thâu，行著路，3角肩hàiⁿ--1 下hàiⁿ--1下，真chhiau-chhe̍k；講著話，hoah水bē輸會堅凍，chiâⁿ āng聲！所以世俗人chiah會直chhiàng：「有錢講話會大聲，無錢講話人m̄聽」；khah有「學問」ê人，話就加真幼秀，順續koh làu hit種漢文á氣口，講：「有錢三十為尊長，無錢八十亦虛閒」（iú-chiân sam-si̍p ūi chun-tióng，bû-chiân pat-si̍p e̍k hi-hân)！腔口雖bóng有精差，對看錢siuⁿ過重ê批評，卻是kāng款ê聲sàu。


### 【註解】

|詞|解說|
|Lak袋á|『口袋』。|
|袋磅子|無錢ê意思。|
|Sián-thâu|Sián頭，錢。|
|Hàiⁿ--1下hàiⁿ--1下|『晃一下搖一下』。|
|Chhiau-chhe̍k|Hiau-pai。|
|Bē輸|Bē-su，親像，『好像』。|
|會堅凍|Ē kian-tàng，『會凝固』。|
|Chhiàng|唱。|
|Làu|落。|
|聲sàu|氣口、口氣。|