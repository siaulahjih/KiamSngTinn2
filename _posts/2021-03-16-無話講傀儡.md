---
chapter: 鹹酸甜第2冊
title: 016. 無話講傀儡
author: Siau Lah-jih
date: 2021-03-16
category: chheh
show_chapter: 0
layout: post
toc: true
---

## 〈016〉
# 無話講傀儡
> **Bô ōe kóng ka-lé**

「無話講Ka-ló。」另外有一說，講做「無話講傀儡。」意思kāng款，典故來源無kāng。

話講擔工tī Ka-ló庄hioh-khùn、食晝了後，to̍h koh起行，liâu過Bâ-lô溪，一路看見罩bông陰險ê傀儡山，山內有tòa生番ē搶劫、thâi人，咱ta̍k-ê tio̍h khah細jī。傀儡山to̍h是chit-mái霧峰鄉ê九九峰，山頂sù常罩bông霧，ùi Ka-ló行到埔里lóng有khòaiⁿ，所以擔工一路kha頭重，嘴êng-êng，bóng phò-tāu「無話講傀儡。」

Siau Lah-jih寫鹹酸甜，mā是sù常tī-leh「無話講Ka-ló」，m̄是無聊，kan-taⁿ是boeh加講kóa純正ê Hō-ló台語nā-tiāⁿ。優美雅氣ê Hō-ló話，nā無藉開講來講出嘴，是會因為北京語ê惡勢力來phah m̄見。Siau Lah-jih感覺真kiàn-siàu，khah早對咱台灣ê歷史文獻了解真少，nā是tī「無話講傀儡」中間講了有têng-tâⁿ，請ta̍k-ê ài指出錯誤，m̄-thang客氣，án-ne chiah bē誤tio̍h咱對台灣ê認識。

### 【註解】

|詞|解說|
|傀儡|Ka-lé，牽線傀儡戲。|
|罩bông|Tà濛，『罩著霧氣』。|
|Tòa|『住』。|
|生番|Chheⁿ-hoan，日本人對原住民ê稱呼。|
|Thâi人|殺人。|
|Sù常|『時常』。|
|Khòaiⁿ|看見。|
|Kha頭重|Kha食力沈重。|
|Bóng|雖bóng。另解：『姑且，將就』。|
|Phah m̄見|『丟掉，失去了』。|
|Têng-tâⁿ|錯誤，『重複錯誤』。|
