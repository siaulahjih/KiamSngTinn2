---
chapter: 鹹酸甜第2冊
title: 附05. 生食都無夠，ná有thang曝koaⁿ
author: Siau Lah-jih
date: 2021-06-15
category: chheh
show_chapter: 0
layout: post
toc: true
---

## 〈附05〉
# 生食都無夠，ná有thang曝koaⁿ
> **Chheⁿ-chia̍h to bô-kàu, ná ū thang pha̍k-koaⁿ**

細漢ê時，厝--nih趁khah無食，piān若田--nih ka-tī種ê菜蔬，親像高麗菜、菜頭、結頭菜，kè-ne-á菜等，食bē了--ê，lóng mā ka曝koaⁿ，聽候khah無生菜thang食ê時，就會sái煮chiah-ê菜koaⁿ來配飯；雖bóng滋味bē比得chhiⁿ-chhioh ê菜，tī éng-kòe萬項都pháiⁿ péng-pìⁿ ê年代--nih，mā是陪lán度過bē少艱苦ê日子。

當然，若tú著年冬bái，無siáⁿ-mih收成，連菜都chiâⁿ 稀罕ê時chūn，真正就「生食都無夠，nah有thang曝koaⁿ」--lo͘。

這句話不止á好用，有tang時，人若o-ló lán做人kó͘-ì，生理順sī，phah算有chhun--幾-塊-a ê款，lán就小心細膩kā i應，講，無--lah，生食都無夠，nah有thang曝koaⁿ--leh？Bóng度bóng度--lah！


### 【註解】

|詞|解說|
|Piān若|Pān-nā，『凡是』，nā是tn̄g--tio̍h。|
|曝koaⁿ|『晒成乾』。|
|菜蔬|Chhài-se；蔬菜：So͘-chhài。|
|Kè-ne-á|Kè-nâ-á。|
|Chhiⁿ-chhioh|生鮮。|
|Péng-pìⁿ|變通phah-piàⁿ。|
|生食|Chheⁿ-chia̍h。|
|Chhun--幾-塊-a|『積蓄一些』。|
|Bóng度|Bóng tō͘，『將就過日』。|
