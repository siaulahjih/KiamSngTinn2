---
chapter: 鹹酸甜第2冊
title: 附36. 一粒一
author: Siau Lah-jih
date: 2021-07-16
category: chheh
show_chapter: 0
layout: post
toc: true
---

## 〈附36〉
# 一粒一
> **It lia̍p it**

交陪滿sì-kòe，知己無幾個，

人生在世，che，是真僥倖ê tāi-chì。

所以做人tio̍h kó͘-ì，對人ài義氣，

朋友無tú好，bē-chêng開嘴，

你就免講頭mā是知影尾，lóng無第二句，

tāi-chì隨kā i chhiâu gah好勢liu-liu，

絕對m̄是你兄我弟，chhìn-chhái tàu tàu--leh，

嘴唇皮á相款待ê kha-siàu；

án-ni，人才會chéng頭母伸--出-來，hoah聲「chán」，

真正是一粒一ê好兄弟！


### 【註解】

|詞|解說|
|一粒一|It-li̍p-it。|
|Bē-chêng|未曾。|
|僥倖|Hiau-hēng，可憐不幸。|
|Chhiâu|Hoa̍t-lo̍h處理。|
