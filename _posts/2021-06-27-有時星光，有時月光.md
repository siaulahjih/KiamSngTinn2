---
chapter: 鹹酸甜第2冊
title: 附17. 有時星光，有時月光
author: Siau Lah-jih
date: 2021-06-27
category: chheh
show_chapter: 0
layout: post
toc: true
---

## 〈附17〉
# 有時星光，有時月光
> **Ū-sî chheⁿ-kng, ū-sî goe̍h-kng**

人生無hit-lō永遠順sī，或是tiāⁿ-tiāⁿ soe尾ê tāi-chì；有tang時á你會khiā tiàm台á頂，有tang時á tio̍h ku tiàm戲棚kha；m̄-thang lia̍h準你khām 1 pái ka-sàu，就kioh-sī永遠leh tâng雷公。

日據時代推sak台灣話文運動真拚勢ê郭秋生bat講--過：「有時星光，有時月光，想講是文言文以外無文ê迷夢已經phah破，作China白話文chiah是時代文ê hām眠，也好醒--來-了-lo͘」，i ê意思是講，phah倒舊文學tīn營ê新文學作家，無用ka-tī ê母語創作，洋洋得意，kioh-sī會hiáu China白話文就會sái食kui世人--a；i批評che，是1種無khiā tiàm台灣立場leh思考ê「hām眠」症頭！這khám-chām ê「星光」會真緊過--去，現此時應該是台灣話文「月光」ê階段--了。

（見郭秋生，〈再聽阮一回呼聲〉，《南音》一卷九、十合期號，1932.07.25）


### 【註解】

|詞|解說|
|Soe尾|衰尾，pháiⁿ運。|
|Ku tiàm|『蹲在』。|
|Khām ka-sàu|『咳嗽』。|
|Hām眠|Hām-bîn，『說夢話』。|
|Khiā tiàm|『站在』。|
|這khám-chām|這陣子』，chit-ê階段。|
